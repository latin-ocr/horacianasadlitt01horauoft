202

ODAS DE HORACIO

 

 

Miles sagittas et celerem fugam
Parthi; catenas Parthus et Italum
Robur; sed improvisa leti
Vis rapuit rapietque gentes,

Quam paene furvae regna Proserpinae
Et judicantem vidimus .AEcum‚
Sedesque discretam piorum, et
AEolias fidibus querentem

Sapho puellis de popularibus,

Et te sonantem plenius aureo,

Alceae‚ plectro dura navis,
Dura fugae mala, dura belli!

Utrumque sacro digna silentio
Mirantur umbrae dicere3 sed magis
Pugnas et exactos tyrannos

Densum humeris bibit aure vulgus.

Quid mirum, ubi illis carminibus stupens
Dimittit atras bellua centiceps
Aures, et intorti capillis
Eumenidum recreantur angues?

Quin et Prometheus et Pelopis parens
Dulci laborum decipitur sono,

Nec cura Orion leones
Aut timidas agitare lyncas.

20

24

28

32

40

 

