ODAS DE HORACIO

 

Nostrisque ductum seditionibus
Bellum resedit. Protinus et graves
Iras, et invisum nepotem
Troica quem peperit sacerdos,

Marti redonabo. Illum ego lucidas
Inire sedes, ducere nectaris
Succos, et adscribi quietis
Ordinibus patiar Deorum.

Dum longus inter saeviat Ilion
Romamque pontus, qualibet exsules
In parte regnanto beati:
Dum Priami Paridisque busto

Insulted armentum, et' catulos ferae
Celent inultae, stet Capitolium ,
Fulgens, triumphatisque possit
Roma ferox dare jura Medis.

Horrenda late nomen in ultimas
Extendat oraS, qua medius liquor

Secernit Europen ab Afro,
Qua tumidus rigat arva Nilus.

Aurum irrepertum, et sic melius situm
Quum terra celat, spernere fortior
Quam cogere humanos in usus
Omne sacrum rapierente dextra.

40

44

52

 

