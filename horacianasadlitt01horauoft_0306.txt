ODE V

REGULUS

Coelo tonantem credidimus Jovem
Regnare: praesens Divus habebitur
Augustus, adjectis Britanis

Imperio gravibusque Persis.

Milesne Crassi conjuge barbarzi
Turpis maritus vixit, et hostium
(Proh curia inversique moresl)
Consenuit socerorum in armis,

Sub rege Medo, Marsus et Apulus,
Ancilorum et nominis et togae
Oblitus, aeternaeque Vestae,
Incolumi Jove et urbe Roma?

Hoc caverat mens provida Reguli,
Dissentientis conditionibus
Foedis et exemplo trahentis
Perniciem veniens in aevum,

ι’..ἕ

