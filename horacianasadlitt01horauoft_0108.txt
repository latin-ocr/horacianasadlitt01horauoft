ODE XV

NEREI VATICINIUM

Pastor quum traheret per freta navibus
Idaeis Helenen perfidus hospitam,
Ingrato celeres obruit otio

Ventos, ut caneret fera 4

Nereus fata: —«Mala ducis avi domurn
Quam multo repetet Graecia milite,
Conjurata tuas rumpere nuptias
Et regnum Priami vetus. 8

Heu! heu! quantus equis, quantus adest viris
Sudor! quanta moves funera Dardanae
Genti! Iam galeam Pallas et aegida

Currusque et rabiem parat, 12

Nequidquam, Veneris praesidio ferox,
Pectes caesariem, grataque seminis
Imbelli cithara carmina divides;
Nequidquam thalamo graves 16

 

