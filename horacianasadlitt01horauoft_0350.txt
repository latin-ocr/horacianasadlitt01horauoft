332

onAs DE HORACIO

Antequam stantes repetat paludes

Imbrium divina avis inminentfim,

Oscinem corvum prece suscitabo
Solis ab ortu.

Sis licet felix, ubicumque mavis,

Et memor nostri, Galatea, vivas,

Teque nec laevus vetet ire picus
Nec vaga cornix.

Sed vides quanto trepidet tumultu

Pronus Orion. Ego quid sit ater

Adriae novi sinus, et quid albus
Peccet Iapix.

Hostium uxores puerique caecos

Sentiant motus orientis Austri, et

AEquoris nigris fremitum, et trementes
Verbere ripas.

Sic et Europe niveum doloso

Credidit tauro latus, et scatentem

Belluis pontum mediasque fraudes
Palluit audax.

Nuper in pratis studiosa florum, et

Debitae Nimphis opifex coronae,

Nocte sublustri, nihil astra praeter
Vidit et undas.

16

20

24

28

 

